<!DOCTYPE html><html lang="pl"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>POZa Linią</title><meta name="description" content="Podsiadło swoje śpiewa a jednak, w otrzymanych przez nas tekstach literalnie przywołuje się fale co najmniej kilka razy – jest w nich coś frapującego. Nic dziwnego, lato coraz bliżej, więc i wspomnienia groundingu nad morzem ożywają. Poza tym chyba odczuwamy już pewne zmęczenie dykcją ostrą&hellip;"><meta name="generator" content="Publii Open-Source CMS for Static Site"><meta name="theme-color" content="#17181E" media="(prefers-color-scheme: dark)"><meta name="theme-color" content="#D73A42" media="(prefers-color-scheme: light)"><meta name="msapplication-navbutton-color" content="#D73A42"><meta name="apple-mobile-web-app-status-bar-style" content="#D73A42"><script type="text/javascript" async src="https://www.googletagmanager.com/gtag/js?id="></script><script type="text/javascript">window.dataLayer = window.dataLayer || [];
				  function gtag(){dataLayer.push(arguments);}
				  gtag('js', new Date());
				  gtag('config', '' );</script><link rel="canonical" href="https://pozalinia.github.io/strona-new/post/funkcje-and-fale/"><link rel="alternate" type="application/atom+xml" href="https://pozalinia.github.io/strona-new/feed.xml" title="POZa Linią - RSS"><link rel="alternate" type="application/json" href="https://pozalinia.github.io/strona-new/feed.json" title="POZa Linią - JSON"><meta property="og:title" content="FUNKCJE & FALE"><meta property="og:image" content="https://pozalinia.github.io/strona-new/media/website/logo_light.png"><meta property="og:image:width" content="500"><meta property="og:image:height" content="500"><meta property="og:site_name" content="POZa Linią"><meta property="og:description" content="Podsiadło swoje śpiewa a jednak, w otrzymanych przez nas tekstach literalnie przywołuje się fale co najmniej kilka razy – jest w nich coś frapującego. Nic dziwnego, lato coraz bliżej, więc i wspomnienia groundingu nad morzem ożywają. Poza tym chyba odczuwamy już pewne zmęczenie dykcją ostrą&hellip;"><meta property="og:url" content="https://pozalinia.github.io/strona-new/post/funkcje-and-fale/"><meta property="og:type" content="article"><link rel="shortcut icon" href="https://pozalinia.github.io/strona-new/media/website/favicon.ico" type="image/x-icon"><link rel="stylesheet" href="https://pozalinia.github.io/strona-new/assets/css/style.css?v=9b0e16843f7af586905b0548fcf1fb4f"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://pozalinia.github.io/strona-new/post/funkcje-and-fale/"},"headline":"FUNKCJE & FALE","datePublished":"2025-11-29T00:57+01:00","dateModified":"2025-11-30T16:34+01:00","image":{"@type":"ImageObject","url":"https://pozalinia.github.io/strona-new/media/website/logo_light.png","height":500,"width":500},"description":"Podsiadło swoje śpiewa a jednak, w otrzymanych przez nas tekstach literalnie przywołuje się fale co najmniej kilka razy – jest w nich coś frapującego. Nic dziwnego, lato coraz bliżej, więc i wspomnienia groundingu nad morzem ożywają. Poza tym chyba odczuwamy już pewne zmęczenie dykcją ostrą&hellip;","author":{"@type":"Person","name":"Zuzanna Stasiak","url":"https://pozalinia.github.io/strona-new/post/authors/zuzanna-stasiak/"},"publisher":{"@type":"Organization","name":"admin","logo":{"@type":"ImageObject","url":"https://pozalinia.github.io/strona-new/media/website/logo_light.png","height":500,"width":500}}}</script><noscript><style>img[loading] {
                    opacity: 1;
                }</style></noscript><style>.fi{fill:none;stroke-linecap:round;stroke-linejoin:round;vertical-align:middle}</style><style>.li{fill:none;stroke-linecap:round;stroke-linejoin:round;vertical-align:middle}</style><style>.ti{fill:none;stroke-linecap:round;stroke-linejoin:round;vertical-align:middle}</style></head><body class="post-template"><header class="top js-header"><a class="logo" href="https://pozalinia.github.io/strona-new/"><img src="https://pozalinia.github.io/strona-new/media/website/logo_light.png" alt="POZa Linią" width="500" height="500"></a><nav class="navbar js-navbar"><button class="navbar__toggle js-toggle" aria-label="[MISSING TRANSLATION]" aria-haspopup="true" aria-expanded="false"><span class="navbar__toggle-box"><span class="navbar__toggle-inner">[MISSING TRANSLATION]</span></span></button><ul class="navbar__menu"><li><a href="https://pozalinia.github.io/strona-new/" target="_self">Strona główna</a></li><li><a href="https://pozalinia.github.io/strona-new/o-nas-2/" target="_self">O nas</a></li><li><a href="https://pozalinia.github.io/strona-new/post/tags/wpolprace/" target="_self">Współprace</a></li><li><a href="https://pozalinia.github.io/strona-new/kontakt/" target="_self">Kontakt</a></li></ul></nav></header><main class="post"><article class="content"><div class="hero"><figure class="hero__image"><div class="hero__image-wrapper"><img src="https://pozalinia.github.io/strona-new/media/tags/12/funkcje_dark.png" loading="eager" height="1032" width="2084" alt=""></div></figure><header class="hero__content hero__content--centered"><div class="wrapper"><h1 style="gap: 1rem"><a href="https://pozalinia.github.io/strona-new/post/studium-budzika/" id="goprev" style="text-decoration: none">◁</a> FUNKCJE &amp; FALE <a href="https://pozalinia.github.io/strona-new/post/odbicie/" id="gonext" style="text-decoration: none">▷</a></h1></div></header></div><div class="entry-wrapper content__entry"><main><p>Podsiadło swoje śpiewa a jednak, w otrzymanych przez nas tekstach literalnie przywołuje się fale co najmniej kilka razy – jest w nich coś frapującego. Nic dziwnego, lato coraz bliżej, więc i wspomnienia groundingu nad morzem ożywają. Poza tym chyba odczuwamy już pewne zmęczenie dykcją ostrą jak brzytwa, rozcinającą bez znieczulenia. Czasami można odnieść wrażenie, że skondensowaliśmy już wszystko co się dało – film w serial, esej w tik-toka, wiersz we frazę. Czuć ścisk, a fala ma jednak to do siebie, że zagarnia więcej przestrzeni, również tej niewidocznej na pierwszy rzut oka, rozchodzi się od centrum w wielu kierunkach, coraz delikatniej przenosi drgania, co wydaje się na swój sposób kojące. „Boże, ześlij deszcz i zatop to miasto” zdają się momentami mówić poeci i tą falującą dykcją pochłaniają czytelników, szukając przeciwwagi dla zmęczenia konkretem. Zawsze chodzi przecież o balans (nie tylko ten work-life), dlatego po każdym spięciu przychodzi rozluźnienie. Fala schodzi w dół, jednak tylko po to, by zaraz znowu wezbrać i skupić się w kolejnym punkcie. Wydaje mi się więc, że „poezja o wykroju fali” to poezja bazująca właśnie na tym rytmie kondensacji i rozszczepienia, płynności dykcji, w której frazy jedna po drugiej układają się w rytmiczne ciągi znaczeń, dźwięków i obrazów. Jednocześnie w ten flow wkradają się załamania, lekkie zboczenia z drogi, wyrzucające z przyjemnego spływu. To w nich najbardziej uwidaczniają się zależności między punktami rzeczywistości istotnymi dla podmiotów a wewnętrznym przeżyciem odzwierciedlonym w wierszach. Każda dykcja nieco inna, dałaby się opisać w kształcie wykresu funkcji, raz wznoszącym się wprost proporcjonalnie, prostą linią, innym razem łamiącym się regularnie, wychodzącym poza. Przyporządkowując odczucia do obrazów, a obrazy do słowotoków, rozgrywa się poszukiwanie rytmu pauzy i melodii, która będzie w stanie oddać konkretny rodzaj napięcia powierzchniowego, nie dopuszczając do zatonięcia w bezładzie.</p><p>„Poezję o wykroju fali” podrzuciła mi Grenda-Kurmanow, bazująca na ekspresowo przepływających w siebie frazach, gdzieniegdzie poprzebijanych ostrymi punktami zwrotnymi. Tylko skrupulatne połączenie kropek, klaruje funkcję poszczególnych metafor. Podmiotka wiersza jednocześnie biegnie żwawo na przód i kręci się w kółko, zapętla coraz bardziej, wpadając w nerwowy spiral. Wyczerpuje się fizyka i racjonalne myślenie, napięcie tylko rośnie i wychodzi równanie sprzeczne. Dopiero w rytmie fali – otwarć i zamknięć, coś się układa, coś się wyrywa z pędzącego nurtu, a przynajmniej próbuje. Atenttion: device needs to cool down – migoczące przedsionki grożą wypaleniem. Jedyną pauzę, na jaką stać podmiotkę, stanowi moment na (z) self-reflection. Krok po kroku, patrząc w lustro, odbudowuje powłokę i przygotowuje się na kolejny wyzysk – brand new „zniszcz tą podmiotkę” w prezencie dla szefa. Z oddali na kapitalistyczne brzegi spogląda jamajski pracownik promu z wiersza Bianki Rolando. On ma chill i z ironią patrzy na biznesmenów goniących własny zysk jak ogon, bezwiednie kręcących się w kółko. Sytuacja niby przewrotna, realizuje jednak pewien schemat – ot patrzący z góry przedstawiciel klasy średniej pracujący w korpo, okazuje politowanie pracownikowi „niższego szczebla”. Myśli, że jest na fali, naiwny, w przeciwieństwie do Jamajczyka, nie pamięta jak łatwo o podtopienie. Ocean u Rolando to jednak głównie spokój, żywioł delikatnie igrający z rzeczywistością, zupełnie jak jej dykcja, płynąca miarowym nurtem, bez znacznych odchyleń. W zasadzie dopiero perfekcyjna burza jakoś przełamuje melodię, wyraźniejsze wyliczenia dążą do kulminacji, z której w końcu spada błogosławiony deszcz! Love never lies.</p><p>Dalsze skracanie długości fali przeprowadza Olga Juskowiak, z matematyczną precyzją tnąca wersy i zagęszczająca dykcję. W opowieści o odrzuceniu i odchodzeniu posiłkuje się naukowymi, ścisłymi metaforami. Rytmiczne tupanie wolnych od zobowiązań koni zaraz rozpływa się i wydłuża, a widmo (wcale nie upiór a świetlna fala) dąży ku czerwieni. Pod tajemniczą nazwą efektu Dopplera kryje się refleksja o jakiegoś rodzaju rozstaniu – czerwień to sygnał oddalającego się od źródła światła obserwatora. Dystans między ciałami rośnie więc wprost proporcjonalnie do skracania frazy. Taki wzór funkcji i nic na to nie poradzisz. Podmiotka w kolejnym wierszu pozostaje samotna, skrywa się w prześcieradłach, gęstych metaforach, spadających na ziemię satelitach. Między teoriami spiskowymi a ezomądrością opowiada o utracie i powrocie do punktu zerowego. W nim siedzi malutka, pochłonięta przez wir w mikroskali upływającego czasu, którego nie chwyta żaden aparat. Nerwowe drżenie sugeruje anxious attachment, że się zerwie ze smyczy, wypadnie na brzeg bezludnej wyspy. Z nurtem czasu podobnie płynie Kanicka, w recenzji tomu Adriana Korlackiego. U poety zaburza się liniowość funkcji, przyporządkowywanie miejsc do czasu przenosi przeszłość do tu i teraz, a pretekstem do minfulnessowych ćwiczeń jest fotografia – niezawodny sposób na liofilizację wspomnień. Opakowane, gotowe do resuscytacji gdy najdzie nas fala nostalgii.</p><p>Obrazom przypatruje się też Mokrzycki, zabierając nas prosto do italian summer, które jednak ulatuje z pamięci równie szybko, co zdjęcia wchłaniane przez galerię telefonu. Mgliste miasteczko opływają delikatne frazy, zmierzające ku abstrakcji – „biel schodzi falą”, podobnie jak u Juskowiak, otacza podmiot. „Nie ma gdzie się” schować? Chyba że między słowami. Wakacyjnej podróży towarzyszy jednak poczucie wyobcowania, samotne jednostki uwiecznione i opuszczone przez artystę – stwórcę. Wzór funkcji zmienia się – z egzystencjalnej w skapitalizowaną, prosto do sklepu „Wszystko za 1 euro”. Z każdym kolejnym wierszem podmiot coraz głębiej zanurza się w otoczenie, w ciepłą wodę, która wcale nie oczyszcza, a śmierdzi zgniłym jajem. W relaksujące impresje wkrada się poczucie wszechobecnej chęci zysku – fala cofa się, odsłaniając prawdziwe oblicze – iluzyjny charakter wzniosłych doświadczeń, w promocji, za jedyne 10 euro. Wakacje życia nie przydarzają się same, trzeba je skrupulatnie wyreżyserować, znaleźć to, co aesthetic. W tym romansie nie ma miejsca na przypadki. Podobne doznania towarzyszą podmiotowi Sienkiewicza, który wikła się we flirt z rodzaju love-hate relationship z Poznaniem. Stojący w samym sercu miasta doświadcza wiecznie odnawiających się mikroapokalips – końców i początków, inwestycji i dewastacji infrastruktury. Tutaj zamiast słonecznych plaż i cichych uliczek są ronda z betonu. Niezależnie od argumentów potwierdzających wanitatywność, wartość podmiotu pozostaje jednak stała – „trwamy” deklaruje ochoczo i jest w tym coś odważnego.</p><p>Główną falą, po której serfują poetki i poeci zdaje się więc czas – jedni mają go pod dostatkiem, by immersyjnie doświadczać otoczenia, innym brakuje miejsca na oddech i pauzę. W fotograficznych skrótach mierzą się z wciągającym bezlitośnie późnokapitalistycznym nurtem pracy, który, choć sygnalizowany przez pojedyncze epitety, stanowi uniwersalny punkt odniesienia. To zabieganie o wydłużenie i trwanie wydaje się znamiennym dla czasów „live fast, die young” przypomnieniem o uważności.</p></main><section><h4 class="align-center">Nie ma fal, jest faza</h4><p>Są w świecie dwie fale: mechaniczne (że woda, że trzęsienie ziemi) i elektromagnetyczne (że światło, mózg, radio i zupa z mikrofali). I jest między nimi ten znaczek – ω – czyli pulsacja skalarna. A skalary często trzyma się w akwarium.</p><p>A teraz posłużę się autorytetem<a id="fnref1" href="https://pozalinia.pl/1/4/#fn1" role="doc-noteref"><sup>1</sup></a>, bo o falach wiem niewiele. Autorytet pisze (w przekł. Sławomira Królaka):</p><blockquote><p>W klasycznym ujęciu cząstki są bytami materialnymi, a każda z nich w danym momencie zajmuje określony punkt w przestrzeni. Fale natomiast nie są rzeczami jako takimi; są raczej zaburzeniami (nie można zlokalizować ich w jednym punkcie), które rozchodzą się w pewnym ośrodku (jak woda) lub jako oscylujące pola.</p></blockquote><p>W ujęciu nieklasycznym musimy niestety opuścić podręcznik do fizyki dla szkoły średniej, chociaż pewnie i tam pojawiają się dzisiaj równania różniczkowe, kot Schrödingera, interferencje, czyli że dwie fale mogą się nakładać i „zajmują w danym momencie to samo miejsce”, a także Gedankenexperimente, po który sięgają naukowcy „by lepiej zrozumieć podłoże fizyczne tej dwoistości”. Tak, wszystko to było w podręczniku.</p><p>Dla dalszej zatem przypominajki, tenże sam autorytet (w przekładzie):</p><blockquote><p>Fale mają dwie ważne właściwości: amplitudę i długość. Amplituda fali to jej wysokość (tzn. względna wielkość zaburzenia). Z kolei długość fali to odległość między kolejnymi grzbietami fali. Amplituda fali wiąże się z jej natężeniem (lub jasnością w przypadku fal świetlnych). Względna faza fal składowych w przebiegu fali odnosi podobne cechy do siebie nawzajem (np. można mówić o względnej fazie grzbietów fal składowych). Gdy fale składowe w przebiegu fali ustawiają się w jednej linii, mówi się, że są ze sobą zgodne „w fazie”.</p></blockquote><p>I „jakoś mówi się cały czas/ nie to, a jednak/ słyszy co trzeba” (to Piotr Sommer oczywiście). A zatem czy dwie fale w jednej linii są akurat „zgodne w fazie”? Czy jest to ta zapowiedziana przed laty Nowa Faza? No i wreszcie: co z tymi holograficznymi widmami? Po tym, jak podmiotka wierszy Olgi Juskowiak „wpadła w wir elektronowy”, doszła najwyraźniej do konkluzji wprost z teorii spiskowych, że „wszechświat jest hologramem” (a więc – to z Grendy-Kurmanow – „w holograficznym skrócie” może nam grozić wypalenie na kosmicznym dysku danych; jest zgoda). U Korlackiego, chociaż mamy tylko recenzję jego tomu, w wierszach „ćwiczenia na długich dystansach przeciągają się” aż do przewidzeń, tak bardzo, że o ich duchologiczną spektralność nie trzeba już pytać. Nie mniej fazują Mokrzycki na Sycylii i Sienkiewicz na Rondzie Kaponiera: u jednego wiecznoczas i trwanie „na powolnej fali przemijania” (to Bursa), u drugiego stopklatka najdłuższego na świecie pokazu usta-usta, aż po „odjazdy słońc, odloty nocy” (jest zgoda, falowy triumwirat).</p><p>Ale najbardziej lubię, jak na fali kołysze się prom, a w piosence jamajskiego pracownika „srebrzyście się rozchodzi światło”. Były wiersze jazzy i bluesy (nawet Larkin pisał sporo!), były nokturnowe skowyty i alby, ale szanta, która zmienia się w reagge? „Śpiewać w kołnierzach fal” – to jest dopiero prawdziwa faza.</p><section role="doc-endnotes"><hr><ol><li id="fn1"><p>autorytet to Karen Barad z książki „Spotkanie z wszechświatem w pół drogi. Fizyka kwantowa a splątanie materii ze znaczeniem” (2024), czyli podróż ku etyce umaterioznaczeniowienia.<a href="https://pozalinia.pl/1/4/#fnref1" role="doc-backlink">↩︎</a></p></li></ol></section></section></div><footer class="content__footer"><div class="entry-wrapper"><div class="content__bio bio"><div><h3 class="h4 bio__name"><a href="https://pozalinia.github.io/strona-new/post/authors/zuzanna-stasiak/" rel="author">Zuzanna Stasiak</a></h3><div class="bio__desc"><p>studentka filologii polskiej na UAM, przewodnicząca Koła Literatury Nowej, krytyczka w pierwszym numerze "POZa Linią", czasem (rzadko) pisząca też wiersze. Ma za sobą występ oraz współtworzenie zina w ramach poznańskiej Slamki. Współorganizatorka piątej edycji Studenckiej Nagrody Literackiej Z BUTA. Kręci się w tańcu i słowach.</p></div></div></div></div><nav class="bottom" style="display: flex; justify-content: space-around; align-items:center; margin-bottom: 1rem; font-size: 2rem; margin-top: 2rem"><a href="https://pozalinia.github.io/strona-new/post/studium-budzika/" id="goprev" style="text-decoration: none">◁</a><div style="display: flex; margin: 0; gap: 2rem"><a href="https://pozalinia.github.io/strona-new/post/wydanie-1-geometrie-24052025/" style="font-size: 1rem; text-align: right">Wydanie 1 „Geometrie”, 24.05.2025</a></div><a href="https://pozalinia.github.io/strona-new/post/odbicie/" id="gonext" style="text-decoration: none">▷</a></nav></footer></article></main><footer class="footer"><div class="wrapper"><div class="footer__copyright"><p>@ 2025 POZa Linią</p></div><div class="footer__social"><a href="https://www.facebook.com/czasopismo.pozalinia/" aria-label="[MISSING TRANSLATION]"><svg><use xlink:href="https://pozalinia.github.io/strona-new/assets/svg/svg-map.svg#facebook"/></svg> </a><a href="https://www.instagram.com/pozalinia/" aria-label="[MISSING TRANSLATION]"><svg><use xlink:href="https://pozalinia.github.io/strona-new/assets/svg/svg-map.svg#instagram"/></svg> </a><a href="https://www.tiktok.com/@pozalinia" aria-label="[MISSING TRANSLATION]"><svg><use xlink:href="https://pozalinia.github.io/strona-new/assets/svg/svg-map.svg#tiktok"/></svg> </a><a href="https://www.youtube.com/@PozaLini%C4%85" aria-label="[MISSING TRANSLATION]"><svg><use xlink:href="https://pozalinia.github.io/strona-new/assets/svg/svg-map.svg#youtube"/></svg></a></div><button id="backToTop" class="footer__bttop" aria-label="[MISSING TRANSLATION]" title="[MISSING TRANSLATION]"><svg width="20" height="20"><use xlink:href="https://pozalinia.github.io/strona-new/assets/svg/svg-map.svg#toparrow"/></svg></button></div></footer><script defer="defer" src="https://pozalinia.github.io/strona-new/assets/js/scripts.min.js?v=700105c316933a8202041b6415abb233"></script><script>window.publiiThemeMenuConfig={mobileMenuMode:'sidebar',animationSpeed:300,submenuWidth: 'auto',doubleClickTime:500,mobileMenuExpandableSubmenus:true,relatedContainerForOverlayMenuSelector:'.top'};</script><script>var images = document.querySelectorAll('img[loading]');
        for (var i = 0; i < images.length; i++) {
            if (images[i].complete) {
                images[i].classList.add('is-loaded');
            } else {
                images[i].addEventListener('load', function () {
                    this.classList.add('is-loaded');
                }, false);
            }
        }</script></body></html>