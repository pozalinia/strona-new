<!DOCTYPE html><html lang="pl"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>POZa Linią</title><meta name="description" content="Przez jeden punkt przeprowadzić można nieskończenie wiele prostych – tak mówi geometria, ale zdaje się to równie dobrze aplikować do refleksji nad literaturą. Jako jednostki uwikłani jesteśmy w sieci połączeń i splotów – relacji, narracji, sytuacji. Czy tego chcemy, czy nie tkwimy w szerszym dyskursie,&hellip;"><meta name="generator" content="Publii Open-Source CMS for Static Site"><meta name="theme-color" content="#17181E" media="(prefers-color-scheme: dark)"><meta name="theme-color" content="#D73A42" media="(prefers-color-scheme: light)"><meta name="msapplication-navbutton-color" content="#D73A42"><meta name="apple-mobile-web-app-status-bar-style" content="#D73A42"><script type="text/javascript" async src="https://www.googletagmanager.com/gtag/js?id="></script><script type="text/javascript">window.dataLayer = window.dataLayer || [];
				  function gtag(){dataLayer.push(arguments);}
				  gtag('js', new Date());
				  gtag('config', '' );</script><link rel="canonical" href="https://pozalinia.pl/post/punkty-skupiska/"><link rel="alternate" type="application/atom+xml" href="https://pozalinia.pl/feed.xml" title="POZa Linią - RSS"><link rel="alternate" type="application/json" href="https://pozalinia.pl/feed.json" title="POZa Linią - JSON"><meta property="og:title" content="PUNKTY → SKUPISKA"><meta property="og:image" content="https://pozalinia.pl/media/posts/135/Zrzut-ekranu-2025-11-29-003138.png"><meta property="og:image:width" content="1505"><meta property="og:image:height" content="768"><meta property="og:site_name" content="POZa Linią"><meta property="og:description" content="Przez jeden punkt przeprowadzić można nieskończenie wiele prostych – tak mówi geometria, ale zdaje się to równie dobrze aplikować do refleksji nad literaturą. Jako jednostki uwikłani jesteśmy w sieci połączeń i splotów – relacji, narracji, sytuacji. Czy tego chcemy, czy nie tkwimy w szerszym dyskursie,&hellip;"><meta property="og:url" content="https://pozalinia.pl/post/punkty-skupiska/"><meta property="og:type" content="article"><link rel="shortcut icon" href="https://pozalinia.pl/media/website/favicon.ico" type="image/x-icon"><link rel="stylesheet" href="https://pozalinia.pl/assets/css/style.css?v=c737eca4e6dff41ea21acdcdd5866b96"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://pozalinia.pl/post/punkty-skupiska/"},"headline":"PUNKTY → SKUPISKA","datePublished":"2025-11-29T00:45+01:00","dateModified":"2025-11-30T19:10+01:00","image":{"@type":"ImageObject","url":"https://pozalinia.pl/media/posts/135/Zrzut-ekranu-2025-11-29-003138.png","height":768,"width":1505},"description":"Przez jeden punkt przeprowadzić można nieskończenie wiele prostych – tak mówi geometria, ale zdaje się to równie dobrze aplikować do refleksji nad literaturą. Jako jednostki uwikłani jesteśmy w sieci połączeń i splotów – relacji, narracji, sytuacji. Czy tego chcemy, czy nie tkwimy w szerszym dyskursie,&hellip;","author":{"@type":"Person","name":"Zuzanna Stasiak","url":"https://pozalinia.pl/post/authors/zuzanna-stasiak/"},"publisher":{"@type":"Organization","name":"admin","logo":{"@type":"ImageObject","url":"https://pozalinia.pl/media/website/logo_light.png","height":500,"width":500}}}</script><noscript><style>img[loading] {
                    opacity: 1;
                }</style></noscript><style>.fi{fill:none;stroke-linecap:round;stroke-linejoin:round;vertical-align:middle}</style><style>.li{fill:none;stroke-linecap:round;stroke-linejoin:round;vertical-align:middle}</style><style>.ti{fill:none;stroke-linecap:round;stroke-linejoin:round;vertical-align:middle}</style></head><body class="post-template"><header class="top js-header"><a class="logo" href="https://pozalinia.pl/"><img src="https://pozalinia.pl/media/website/logo_light.png" alt="POZa Linią" width="500" height="500"></a><nav class="navbar js-navbar"><button class="navbar__toggle js-toggle" aria-label="[MISSING TRANSLATION]" aria-haspopup="true" aria-expanded="false"><span class="navbar__toggle-box"><span class="navbar__toggle-inner">[MISSING TRANSLATION]</span></span></button><ul class="navbar__menu"><li><a href="https://pozalinia.pl/" target="_self">Strona główna</a></li><li><a href="https://pozalinia.pl/o-nas-2/" target="_self">O nas</a></li><li><a href="https://pozalinia.pl/post/tags/wpolprace/" target="_self">Współprace</a></li><li><a href="https://pozalinia.pl/kontakt/" target="_self">Kontakt</a></li></ul></nav></header><main class="post"><article class="content"><div class="hero"><figure class="hero__image"><div class="hero__image-wrapper"><img src="https://pozalinia.pl/media/tags/10/punkty_dark-2.png" loading="eager" height="1032" width="2084" alt=""></div></figure><header class="hero__content hero__content--centered"><div class="wrapper"><h1 style="gap: 2rem"><a href="https://pozalinia.pl/post/wahadlo-jest-zepsute-i-nie-odbija/" id="goprev" style="text-decoration: none">◁</a> PUNKTY → SKUPISKA <a href="https://pozalinia.pl/post/bog-ojciec-zamknal-nas-w-aucie/" id="gonext" style="text-decoration: none">▷</a></h1></div></header></div><div class="entry-wrapper content__entry"><main><p>Przez jeden punkt przeprowadzić można nieskończenie wiele prostych – tak mówi geometria, ale zdaje się to równie dobrze aplikować do refleksji nad literaturą. Jako jednostki uwikłani jesteśmy w sieci połączeń i splotów – relacji, narracji, sytuacji. Czy tego chcemy, czy nie tkwimy w szerszym dyskursie, nikt z nas nie wisi w próżni (albo cytując klasyka – „nie jest samotną wyspą”). Attention span złotej rybki nie sprzyja wyciszeniu i wyrabianiu własnych opinii, a 30-sekundowe filmiki to, umówmy się, nie jest najlepsza forma wyrażenia, co nam w duszy gra. W natłoku bodźców i informacji nietrudno o poczucie zupełnego zagłuszenia jakbyśmy utknęli w zawieszeniu systemu z wiecznie wciśniętym mute. Narracje wokół nawarstwiają się, a prawdy uniwersalne tracą ważność szybciej niż surowy kurczak kupiony na promocji (są też tak samo powszechne jak on, codziennie w innym sklepie pojawia się nowy, lepszy, przepis na wszystko). Łatwo się zagapić i wylądować z lodówką pełną kurczaków, tylko po to, żeby przypomnieć sobie o własnym wegetarianizmie, ochoczo deklarowanym jeszcze wczoraj. Zdaje się zatem, że nie mamy ani własnej przestrzeni, ani własnego głosu, zbyt łapczywi na ready-made rozwiązania. Zhomogenizowani do granic serka waniliowego przez algorytm Instagrama. Gdyby jednak przyjrzeć się każdemu z osobna jesteśmy jak punkty, skupione ogniska soczewek o swoich, tylko swoich, właściwościach i współrzędnych. Soczewek, takich jak literatura, która mimo wszystkich śmierci i rezurekcji autora pozostaje, jak mi się przynajmniej wydaje, wyrazem tego jednostkowego doświadczania rzeczywistości. „Jedyny ruch, jaki mogę wykonać, to ten w obrębie zdania” pisze Justyna Kulikowska i zdaje się tym samym diagnozować niezwykle ważną rolę pisania. Uchwycić własny punkt widzenia to nie lada wyzwanie, które, jednak kiedy się powiedzie, pozwala wydobyć z siebie głos, „odkliknąć” wirtualny mikrofon, znaleźć exit. Skupienie na konkretnym elemencie zbioru wpływa na perspektywę – punkt widzenia zmienia się zależnie od punktu siedzenia, prawda? Nawet jeżeli stanowi element większej całości, ogólniejszej narracji. Zabawa soczewką pozwala autorom to oddalać się, to zbliżać, eksplorować doświadczenie w kontekście jednostki, ale i społeczeństwa, często dopuszczając do głosu strumień wszechobecnych bodźców. Chociaż w tym wszystkim nieustannie toczy się walka o wyzwolenie, zdefiniowanie współrzędnych i wyjście z punktu zero.</p><p>Siedzący w potrzasku podmiot mc borowego, porzucony w nagrzanym samochodzie przez boga-ojca-złego demiurga, zmuszony jest do zwrotu ku sobie. Człowiek uwięziony, z ograniczonym polem widzenia, ratunek widzi w psio-dziecięcych wycinankach i bilbordach – kiedy nie ma boga, jest twórczość i tabloidowa duchowość. Możliwość stworzenia własnej narracji pełni funkcję życiodajną, w zamkniętym szczelną szybą obiegu pozwala znaleźć wolne przestrzenie, chociażby te mentalne. Autorytarna przewaga ojca maleje z każdym kolejnym, wyciętym z papieru obrysem. Punkt wyjścia leży w wierszu. Przynajmniej w tym wypadku, już zaraz Akram powie jednak, że wychodząc z samochodu, wcale nie trafiamy na lepszy grunt. „Ulice dla ludzi”, nie sprzyjają bohaterce, stają się jedynie kolejnym symptomem martwego punktu – bez przestrzeni i miejsca na ruch. Miasto jest jednocześnie znajome i obce, dla rozszczepionej podmiotki, nieufnej wobec postrzegania. Do narracji z zewnątrz przesiąka konkret – współczesny niepokój drapiący w gardło jak smoliste powietrze. W „szczelnych dniach” mogłaby znaleźć ciszę i spokój, ale zamiast tego konfrontuje się w nich jedynie z własnym niepokojem. Zamknięta w tym wycinku rzeczywistości pragnie rozbić szybę wiersza, zaczerpnąć oddechu, „otworzyć go na oścież” jak okno w letni poranek. Poczucie niemocy podmiotki-poetki zdaje się pretekstem dla kolejnego utworu, gdzie już nie ma miejsca na zawahanie, frazy jak strzały – prosto do celu, przy minimum środków, maksimum symptomów, trafiają w odbiorcę jedna po drugiej, łamiąc tytułową czwartą ścianę. Nieprzyjemny dreszcz przebiega po plecach, bo rozpoznajemy własną rzeczywistość w słowach podmiotki. Poszczególne diagnozy: katastrofa klimatyczna, apokaliptyczność rzeczywistości, plastic pollution i w końcu wojna w Strefie Gazy, budują konstelację, niczym zaangażowany feed na Instagramie – bingo współczesności. Jednocześnie zmierzające do kulminacji płynne frazy kondensują się, by w ostatnim wersie uderzyć w czuły punkt. I pozostawić bez odpowiedzi, żadnego linku do zbiórki, grafiki do zrepostowania (sad face emoji).</p><p>Z prędkością światła linkuje za to Aleksandra Kasprzak, odsyłając do nas mem-kultury wczesnointernetowych lat dwutysięcznych, przypadających na okres dojrzewania równolatków autorki (trochę gen z, trochę milenialsów). Wśród czatów gadu-gadu, gier RPG i BLIKowych oszustów umiejscawia swoją bohaterkę – oszustkę mniejszego kalibru, zamkniętą w sidłach queerowej tożsamości, a raczej nie tyle w niej samej (queer przecież otwiera i pozwala na wiele więcej niż hetero norma), co w jej preemancypacyjnej formie, gdzie jeszcze nie do końca rozumie się swoją seksualność, za to doskonale zna się otaczającą ją stygmę. Jednocześnie Ola sytuuje się zatem na przecięciu wielu linii: (pop)kulturowej, życiowej i tożsamościowej – staje się soczewką, za która ogniskuje się z jednej strony indywidualna, z drugiej, mimo wszystko, dość symptomatyczna sytuacja dorastającej lesbijki. Stojące w centrum konstelacji Kasprzak wirtualne relacje i tożsamości zdają się jedyną drogą wyjścia z punktu, w którym tkwi bohaterka, tylko jak to możliwe, skoro przecież przed nimi najmocniej przestrzegali rodzice! (#we<em>are</em>the<em>kids</em>your<em>parents</em>warned<em>you</em>about). Podobne skupisko motywów queerowej nastoletniości odnalazła Karolina Kurando w debiutanckim zbiorze opowiadań Kingi Sabak, którego kolejne fragmenty naświetlają dość uniwersalne linie przecinające lesbijskie mikroherstorie (przynajmniej te polskie). Podobnie jak chociażby u Olgi Górskiej (Nie wszyscy pójdziemy do raju) bohaterka uwikłana jest w sieć wiejsko-religijną, która na pierwszy rzut oka zapowiada historię pod tytułem „zadupie i konserwatyzm kontra młoda queerówa”. A jednak, mimo znanych i bezpiecznych linii Kurando znajduje tam miejsce na niuanse. Dla bohaterki Sabak wiara to swego rodzaju punkt oparcia podczas wyboistej drogi ku własnej tożsamości, naturalne miejsce zakorzenienia, z którego można czasami wyskoczyć, ale wcale nie trzeba uciekać. Nie zawsze więc trzeba „ciąć krzyżem jak brzytwą”, a Polska Q była, jest i będzie (również w literaturze).</p><p>W tkankę peryferii wchodzi też Katarzyna Fabisiewicz, z nieco bardziej oddalonego punktu widzenia, na zasadzie wyliczania skojarzeń, krok po kroku zanurza odbiorcę w wiejskiej przypowieści. Punktowo i symbolicznie przedstawia poetę, wiejskiego głupka, heniutka, matki i córki – odsącza z peryferiów to, co wydaje się symptomatyczne…tylko czy na pewno takie jest? Gdyby wyobrazić sobie oś współrzędnych polskiej poezji najnowszej to zdecydowanie krańce stanowiłyby: zwrot ludowy i preapokaliptyczne przytłoczenie; peryferyjne fantazmaty po jednej, wielkomiejskie przebodźcowanie po drugiej stronie. Wiele naszych tekstów można by bez większego wysiłku umiejscowić na tej osi, jako konkretne punkty: A i B, jak Polska, tym razem „dokładnie taka, jaka się wydaje”. Tkankę miejską bada w podobny sposób podmiotka Ścierskiej, choć frazy przelewają się jedna w drugą, momentami odlatując w przestrzenie (meta)kosmiczne, ostrymi hakami zaczepiają się w rzeczywistości. Z punktu do punktu przejeżdża „nieformalna grupa społeczna” tzw. mieszczuchów, mechanicznie wykonująca kolejne czynności niezbędne do przetrwania. Wszędzie czyhają małe końce świata – złapanie przez kanara czy bycie nieadekwatnym, niewystarczająco up to date w dyskusji – to by dopiero było! Nie ma co się zbyt ochoczo śmiać, gwarantuje, że czujemy to samo, nawet jak nasze profile mówią inaczej, #notlikeotherglis. Wnikanie w środek punktu jest dla podmiotki jednoczesnym wyjściem poza w doświadczeniu niuansu podróży trolejbusem, zupełnie jak Tuwim w tramwaju, odnajduje ona połączenie ze wszechświatem – największym zbiorem, do którego należy. Dopiero girls solidarity przywraca ją do codzienności, perspektywa z powrotem zmierza do wnętrza tkanki. Choć brak tutaj nerwowego napięcia i nadmiernego nagromadzenia, opozycja między punktem a zbiorem, jednostką a społecznością, rysuje się dosyć wyraźnie. Chwila oddechu między klaustrofobicznymi zamknięciami, które powracają u Kołaczek.</p><p>Kolejna „podmiotka uwięziona” rozpoznaje swoją pozycję w statystykach, podlegając genderowemu determinizmowi. Przed samą sobą pesymistycznie określa dziewczyński los, którego nieodłącznym elementem są strach, ból i przemoc, zwieńczone brakiem nadziei na poprawę. Dramatyczne scenariusze osaczają z każdej strony, przewidując kolejne niebezpieczeństwa: „Jedna na 10 kobiet doświadczyła pewnego rodzaju przemocy seksualnej od czasu ukończenia 15. roku życia, natomiast jedna na 20 została zgwałcona.”, „19% Polek doświadcza przemocy od obecnego lub byłego partnera. W większości przypadków współofiarami są dzieci. Ponad 400 kobiet rocznie umiera w Polsce w wyniku przemocy.” – dwusekundowy google search albo niepozorny scroll Facebooka wystarczy, żeby poczuć się zbombardowaną. W samą dykcję wkrada się statystyczny rytm, naświetlając kolejne punkty kobiecego doświadczenia – zarówno te faktycznie przeżywane przez podmiotkę, jak i zinternalizowane społeczne przekonania. Wszystko to odbiera indywidualizm i sprawczość, o który w wierszach ciągle toczy się walka. Podobnie jak u Akram, w punkt i ostro uderzają frazy o wewnętrznych dziewczynkach (ten wiersz udało się chyba napisać drugiej połowie – o szwajcarskiej neutralności nie ma mowy). Odnajdujemy więc i u Kołaczek napięcie między osobistym doświadczeniem lęku i osaczenia a globalną świadomością kryzysów czyhających za rogiem (lub za ścianą). Na ratowników nie nadają się niestety trendsetterzy-rowerzyści.</p><p>Gdzie jeszcze można zostać zamkniętym? W dykcji i wierszu z pewnością (znów punkt wspólny z Akram). Aleksander Wierny oblewa nas cieknąco-szeleszczącym potokiem słów, miziających uszy od środka, prawie jak ASMR z YouTube’a. W tej kuli-punkcie poezji przyjemnej można się rozpuścić, ale uwaga – to pułapka! Wiersz neutralny, lekkostrawny usypia jak chochoł, przysłania widok i obcina horyzont. „Otworzyć wiersz na oścież” można czasami tylko krzykiem. Walka z tendencją i różnego rodzaju determinizmem – poetyckim, społeczno-ekonomicznym, ekologicznym, genderowym, toczy się u autorek/ów tekstów nieprzerwanie. Poszukiwanie drogi wyjścia z konkretnych punktów zamknięcia rysuje jakąś oś wspólną, jednocześnie odwołując się do znanego najprawdopodobniej każdemu, doświadczenia utknięcia i beznadziei. Punktowość odnajdujemy ponadto w indywidualnych poetykach, które potrafią, trzymając się konkretów, stać się wyrazem osobistych doświadczeń i zmagań. Przy lekturze trwamy więc w napięciu między skupieniem a rozproszeniem, ostrymi punktami a rozległymi konstelacjami głęboko osadzonymi w codzienności.</p></main><section><h4 class="align-center">Kontrapunkt</h4><p>Czytać punktowo, punkt po punkcie, w skupieniu, czy może gwarnie, w zbiorze, w skupisku i „na dystans” (distant reading)? „Gdyby wyobrazić sobie oś współrzędnych polskiej poezji najnowszej to zdecydowanie krańce stanowiłyby: zwrot ludowy i preapokaliptyczne przytłoczenie; peryferyjne fantazmaty po jednej, wielkomiejskie przebodźcowanie po drugiej stronie” – pisze Zuzanna i trudno mi się z tym nie zgodzić, zwłaszcza że niedawno przeczytałem wszystkie debiuty minionego roku i bardzo podobny obraz się z nich wyłonił. Ale trzecią osią niezmiennie pozostaje ucieczka w ciało, ani peryferyjna, ani wielkomiejska – ani specjalnie rozdzierana przez dyskursy emancypacyjne, ani też ulegająca lękom późnej nowoczesności, związanym z widmem ekokryzysu i osobliwości technologicznej (nawet jeśli na horyzoncie majaczą praktyki siebie z „Mer de Glace” Małgosi Lebdy). Wiersz somatyczny to jakby uniwersalna odtrutka, przychodząca z wnętrza modernistycznych konfesji – ta, która pozwala rozedrganej percepcji skupić się w jednym punkcie i bardziej doznawać niż obserwować. Taki wiersz zdają się jednak kontestować autorzy bloku, począwszy od Dobrochny Kołaczek („połowa dziewczyn we mnie nauczy się pisać/ o swoim zmaganiu z tendencją i wyjdzie im wiersz/ neutralny jak Szwajcaria i dobry sen”), a skończywszy na ośmieszającym ten model Aleksandrze Wiernym, który „we wnętrzu kuli” umieszcza refleksję radykalnie autoteliczną (o przyjemności) i tworzy tekst tak samozwrotny, skierowany ku sobie, że właściwie znika z niego podmiot, a pozostają tylko jego ogłupiające poruszenia i doznania (liże, ślini się, kołysze się, głaszcze [siebie], klaszcze [sobie]). Zarys sytuacji lirycznej z tekstu mc borowego wydaje się jednak jeszcze bardziej fundamentalnym rozpoznaniem: klaustrofobiczna kondycja człowieka jako wiecznego dziecka, z syndromem gotującej się żaby (dosłownie), zostawionego samemu sobie i chwytającego się podobnie autotelicznych zabaw, jak u Wiernego – to dość pesymistyczne rozpoznanie nie exodusu, lecz punktu dojścia całej tej historii, w której jeszcze toczą się nasze mikrogry o władzę, emancypację, samostanowienie, o wybory miłosne i próby wyodrębnienia się z tłumu.</p></section></div><footer class="content__footer"><div class="entry-wrapper"><div class="content__bio bio"><div><h3 class="h4 bio__name"><a href="https://pozalinia.pl/post/authors/zuzanna-stasiak/" rel="author">Zuzanna Stasiak</a></h3><div class="bio__desc"><p>studentka filologii polskiej na UAM, przewodnicząca Koła Literatury Nowej, krytyczka w pierwszym numerze "POZa Linią", czasem (rzadko) pisząca też wiersze. Ma za sobą występ oraz współtworzenie zina w ramach poznańskiej Slamki. Współorganizatorka piątej edycji Studenckiej Nagrody Literackiej Z BUTA. Kręci się w tańcu i słowach.</p></div></div></div><div class="content__bio bio" style="margin-top: 2rem; border-top: 1px dashed #ddd; padding-top: 1.5rem;"><div><h3 class="h4 bio__name" style="display: flex; justify-content: space-between; align-items: center; width: 100%;"><a href="https://pozalinia.pl/post/authors/jakub-skurtys/" rel="author">Jakub Skurtys</a></h3><div class="bio__desc"><p>dr, krytyk i historyk literatury, adiunkt na UWr, autor czterech książek o najnowszej poezji oraz kilku wyborów wierszy. Kontakt: jakub.skurtys2@uwr.edu.pl</p></div></div></div></div><nav class="bottom" style="display: flex; justify-content: space-around; align-items:center; margin-bottom: 1rem; font-size: 2rem; margin-top: 2rem"><a href="https://pozalinia.pl/post/wahadlo-jest-zepsute-i-nie-odbija/" id="goprev" style="text-decoration: none">◁</a><div style="display: flex; margin: 0; gap: 2rem"><a href="https://pozalinia.pl/post/wydanie-1-geometrie-24052025/" style="font-size: 1rem; text-align: right">Wydanie 1 „Geometrie”, 24.05.2025</a></div><a href="https://pozalinia.pl/post/bog-ojciec-zamknal-nas-w-aucie/" id="gonext" style="text-decoration: none">▷</a></nav></footer></article></main><footer class="footer"><div class="wrapper"><div class="footer__copyright"><p>@ 2025 POZa Linią</p></div><div class="footer__social"><a href="https://www.facebook.com/czasopismo.pozalinia/" aria-label="[MISSING TRANSLATION]"><svg><use xlink:href="https://pozalinia.pl/assets/svg/svg-map.svg#facebook"/></svg> </a><a href="https://www.instagram.com/pozalinia/" aria-label="[MISSING TRANSLATION]"><svg><use xlink:href="https://pozalinia.pl/assets/svg/svg-map.svg#instagram"/></svg> </a><a href="https://www.tiktok.com/@pozalinia" aria-label="[MISSING TRANSLATION]"><svg><use xlink:href="https://pozalinia.pl/assets/svg/svg-map.svg#tiktok"/></svg> </a><a href="https://www.youtube.com/@PozaLini%C4%85" aria-label="[MISSING TRANSLATION]"><svg><use xlink:href="https://pozalinia.pl/assets/svg/svg-map.svg#youtube"/></svg></a></div><button id="backToTop" class="footer__bttop" aria-label="[MISSING TRANSLATION]" title="[MISSING TRANSLATION]"><svg width="20" height="20"><use xlink:href="https://pozalinia.pl/assets/svg/svg-map.svg#toparrow"/></svg></button></div></footer><script defer="defer" src="https://pozalinia.pl/assets/js/scripts.min.js?v=700105c316933a8202041b6415abb233"></script><script>window.publiiThemeMenuConfig={mobileMenuMode:'sidebar',animationSpeed:300,submenuWidth: 'auto',doubleClickTime:500,mobileMenuExpandableSubmenus:true,relatedContainerForOverlayMenuSelector:'.top'};</script><script>var images = document.querySelectorAll('img[loading]');
        for (var i = 0; i < images.length; i++) {
            if (images[i].complete) {
                images[i].classList.add('is-loaded');
            } else {
                images[i].addEventListener('load', function () {
                    this.classList.add('is-loaded');
                }, false);
            }
        }</script></body></html>