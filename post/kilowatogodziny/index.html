<!DOCTYPE html><html lang="pl"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>POZa Linią</title><meta name="description" content="W mieszkaniu starej kobiety wiecznie pali się światło. Rachunki za prąd rosną, ona maleje. Z każdą kilowatogodziną robi się coraz mniejsza. Gdybyś tylko zechciał, mógłbyś zamknąć ją w dłoni. Przytulić, utulić, pocieszyć. Dłoń zaciska się. Komu brakuje tchu? Tobie, staruszce? Rozluźniasz palce. Oddychacie z ulgą&hellip;"><meta name="generator" content="Publii Open-Source CMS for Static Site"><meta name="theme-color" content="#17181E" media="(prefers-color-scheme: dark)"><meta name="theme-color" content="#D73A42" media="(prefers-color-scheme: light)"><meta name="msapplication-navbutton-color" content="#D73A42"><meta name="apple-mobile-web-app-status-bar-style" content="#D73A42"><script type="text/javascript" async src="https://www.googletagmanager.com/gtag/js?id="></script><script type="text/javascript">window.dataLayer = window.dataLayer || [];
				  function gtag(){dataLayer.push(arguments);}
				  gtag('js', new Date());
				  gtag('config', '' );</script><link rel="canonical" href="https://pozalinia.pl/post/kilowatogodziny/"><link rel="alternate" type="application/atom+xml" href="https://pozalinia.pl/feed.xml" title="POZa Linią - RSS"><link rel="alternate" type="application/json" href="https://pozalinia.pl/feed.json" title="POZa Linią - JSON"><meta property="og:title" content="Kilowatogodziny"><meta property="og:image" content="https://pozalinia.pl/media/website/logo_light.png"><meta property="og:image:width" content="500"><meta property="og:image:height" content="500"><meta property="og:site_name" content="POZa Linią"><meta property="og:description" content="W mieszkaniu starej kobiety wiecznie pali się światło. Rachunki za prąd rosną, ona maleje. Z każdą kilowatogodziną robi się coraz mniejsza. Gdybyś tylko zechciał, mógłbyś zamknąć ją w dłoni. Przytulić, utulić, pocieszyć. Dłoń zaciska się. Komu brakuje tchu? Tobie, staruszce? Rozluźniasz palce. Oddychacie z ulgą&hellip;"><meta property="og:url" content="https://pozalinia.pl/post/kilowatogodziny/"><meta property="og:type" content="article"><link rel="shortcut icon" href="https://pozalinia.pl/media/website/favicon.ico" type="image/x-icon"><link rel="stylesheet" href="https://pozalinia.pl/assets/css/style.css?v=e43277fa048f29eba87515069c016efa"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://pozalinia.pl/post/kilowatogodziny/"},"headline":"Kilowatogodziny","datePublished":"2025-11-25T18:09+01:00","dateModified":"2025-11-30T14:45+01:00","image":{"@type":"ImageObject","url":"https://pozalinia.pl/media/website/logo_light.png","height":500,"width":500},"description":"W mieszkaniu starej kobiety wiecznie pali się światło. Rachunki za prąd rosną, ona maleje. Z każdą kilowatogodziną robi się coraz mniejsza. Gdybyś tylko zechciał, mógłbyś zamknąć ją w dłoni. Przytulić, utulić, pocieszyć. Dłoń zaciska się. Komu brakuje tchu? Tobie, staruszce? Rozluźniasz palce. Oddychacie z ulgą&hellip;","author":{"@type":"Person","name":"Maria Krzywda","url":"https://pozalinia.pl/post/authors/maria-krzywda/"},"publisher":{"@type":"Organization","name":"admin","logo":{"@type":"ImageObject","url":"https://pozalinia.pl/media/website/logo_light.png","height":500,"width":500}}}</script><noscript><style>img[loading] {
                    opacity: 1;
                }</style></noscript><style>.fi{fill:none;stroke-linecap:round;stroke-linejoin:round;vertical-align:middle}</style><style>.li{fill:none;stroke-linecap:round;stroke-linejoin:round;vertical-align:middle}</style><style>.ti{fill:none;stroke-linecap:round;stroke-linejoin:round;vertical-align:middle}</style></head><body class="post-template"><header class="top js-header"><a class="logo" href="https://pozalinia.pl/"><img src="https://pozalinia.pl/media/website/logo_light.png" alt="POZa Linią" width="500" height="500"></a><nav class="navbar js-navbar"><button class="navbar__toggle js-toggle" aria-label="[MISSING TRANSLATION]" aria-haspopup="true" aria-expanded="false"><span class="navbar__toggle-box"><span class="navbar__toggle-inner">[MISSING TRANSLATION]</span></span></button><ul class="navbar__menu"><li><a href="https://pozalinia.pl/" target="_self">Strona główna</a></li><li><a href="https://pozalinia.pl/o-nas-2/" target="_self">O nas</a></li><li><a href="https://pozalinia.pl/post/tags/wpolprace/" target="_self">Współprace</a></li><li><a href="https://pozalinia.pl/kontakt/" target="_self">Kontakt</a></li></ul></nav></header><main class="post"><article class="content"><div class="hero"><figure class="hero__image"><div class="hero__image-wrapper"><img src="https://pozalinia.pl/media/tags/4/3.-zamkniete.jpg" loading="eager" height="2114" width="4267" alt="Przestrzenie zamknięte"></div></figure><header class="hero__content hero__content--centered"><div class="wrapper"><nav class="post-nav-custom"><div class="post-nav-custom__item"><a href="https://pozalinia.pl/post/lizbona-1/" id="goprev">◁</a></div><div class="post-nav-custom__center"><div style="display: flex; gap: 2rem; justify-content: center;">Kilowatogodziny</div></div><div class="post-nav-custom__item"><a href="https://pozalinia.pl/post/slady/" id="gonext" style="text-decoration: none">▷</a></div></nav></div></header></div><div class="post-layout"><div class="entry-wrapper content__entry layout-area-text"><p>W mieszkaniu starej kobiety wiecznie pali się światło. Rachunki za prąd rosną, ona maleje. Z każdą kilowatogodziną robi się coraz mniejsza. Gdybyś tylko zechciał, mógłbyś zamknąć ją w dłoni. Przytulić, utulić, pocieszyć. Dłoń zaciska się. Komu brakuje tchu? Tobie, staruszce? Rozluźniasz palce. Oddychacie z ulgą oboje.</p><p>Miesza gęstą jak ulepek herbatę. W kuchni blat i podłoga lepią się od cukru. Siorbie cicho, wzdrygasz się i jednym haustem wypijasz resztki ze swojej szklanki, żegnasz się pośpiesznie. Na stole stoi nieruszone ciasto. Żadne z was go nie lubi. Zapomniałeś, kupiłeś, teraz leży. W czekoladopodobnej polewie zastygł odcisk twojego kciuka. Oblizałeś, paskudztwo. Wcale nie było tanie, a taki szajs. Zamiast ciasta mogłeś zrobić zakupy. Nie pomyślałeś. Trudno.</p><p>Nie odwiedzasz jej często. Rażą cię wiecznie palące się lampy w każdym pokoju. Mierzi cię marnotrastwo. Ona boi się ciemności, choć nigdy się do tego nie przyzna. Jeszcze trochę i zacznie przypominać dziecko. Brakuje jej prawego górnego siekacza. Na starość tak łatwo się przewrócić. Kości szczęki niezbyt mocne; istnieje realne ryzyko utraty zdrowia i nakładów finansowych. A implanty są przecież takie drogie. Dużo droższe od rachunków za prąd za wiecznie palące się w mieszkaniu światło. Bez jednego siekacza wiele się nie traci. W tym wieku o urodę dbać już nie trzeba. Staruszka nawet nie sepleni. Nie przyjrzysz się, braku nie zauważysz. Tylko wokół ust coraz bardziej się marszczy. Twarz jak zimowe jabłuszko, co za długo leżało w piwnicy. Kiedyś słodkie, straciło prawie cały sok, wyschło. Miąższ jak wióry, tu i ówdzie plamy, zaczątki gnicia i pleśni. I tego zęba nie ma, gdy się uśmiecha. Robi to coraz rzadziej. Wstydzi się? Nie wiesz, nie pytasz.</p><p>Wychowała cię twardą ręką, której dotyku prawie nie znałeś. Rozedrgana, nieobecna, w ciągłym ruchu. Jakby bała się choć na chwilę przystanąć, żeby przypadkiem świat się nie zawalił. Do katastrofy wystarczą ułamki sekundy. Ruch, jak światło, odżegnuje zło, nie zostawia miejsca na czułość i słabość, słaboczułość i czułosłabość. Staruszka kręci się i wiruje w zimnym blasku LED-owych żarówek, płyną kilowatogodziny. Spódnica — z góry widziana karuzela; stara kobieta śmieje się w tęczy kolorów. Mrugasz. Znów siedzicie naprzeciwko siebie. Wyłamujesz palce, ona nie cierpi tego dźwięku, nic jednak nie mówi, tylko skubie skórkę z połówki mandarynki. Kupiłeś cały kilogram. Pełne pestek, kwaśne i niesmaczne. Żadne z was nie dokończyło swojej. Skąd mogłeś wiedzieć? Wyglądały ładnie. Nikt ich nie zje; głupio zabrać z powrotem, jeszcze głupiej wyrzucić, przyznać się do błędu. Porażki, jaką okazała się kolejna wizyta. Owoce pysznią się w misce między wami drwiąco, z wierzchu idealne. Siedzisz, nie wychodzisz. Wyjmujesz mandarynkę z dłoni starej kobiety.</p><p>- Daj, obiorę - mówisz.</p><p>Starannie usuwasz albedo, dzielisz owoc na cząstki i wybierasz nożykiem pestki. Posypujesz mandarynkę cukrem i kładziesz z powrotem na drobnej dłoni.</p><p>Od soku i cukru lepią wam się palce.</p><p>- I co, lepsze? - pytasz. - Obiorę jeszcze kilka, jeśli chcesz.</p><p>Przytakuje.</p><p>Zbierasz się do wyjścia. Nigdy nie odprowadza cię do drzwi. W przedpokoju rutynowo przeszukujesz stosik ulotek i listów, rachunek za prąd wsuwasz do kieszeni. Prawdziwy cel wizyty. Niepisana umowa między wami zawarta na czas nieokreślony. Pozwalasz kilowatogodzinom płynąć, ona udaje, że cieszy się na twój widok i nigdy nie odprowadza cię do drzwi. Zrobi to dopiero, gdy będziesz po drugiej stronie.</p><p>Zostawiasz starą kobietę w mieszkaniu zalanym światłem. Tęsknisz za matką.</p></div><div class="content__bio bio layout-area-bio"><div><h3 class="h5 bio__name" style="display: flex; align-items: center; justify-content: space-between;"><a href="https://pozalinia.pl/post/authors/maria-krzywda/" rel="author">Maria Krzywda</a> <span class="js-bio-toggle" onclick="toggleBio(this)">+</span></h3><div class="bio__desc" style="display: none; margin-top: 10px;"><p>debiutowała zbiorem opowiadań „Wszystko dobrze” wydanym przez Biuro Literackie (2022). Laureatka stypendium dla twórców kultury Województwa Pomorskiego w dziedzinie literatury (2024). Nagradzana w konkursach literackich, m.in. zdobyła 1. miejsce w Ogólnopolskim Konkursie im. W. Dobaczewskiej (2021) i nominację do nagrody głównej Międzynarodowego Festiwalu Opowiadania (2019). Publikowała w antologiach i czasopismach, w tym w: „Fabulariach”, „Akcencie” i „Zakładzie”.</p></div></div></div></div><footer class="content__footer"><div class="entry-wrapper"><nav class="bottom" style="display: flex; justify-content: space-around; align-items:center; margin-bottom: 1rem; font-size: 2rem; margin-top: 2rem"><a href="https://pozalinia.pl/post/lizbona-1/" id="goprev" style="text-decoration: none">◁</a><div style="display: flex; margin: 0; gap: 2rem"><a href="https://pozalinia.pl/post/wydanie-2-czasoprzestrzenie-30112025/" style="font-size: 1rem; text-align: right">Wydanie 2 „Czasoprzestrzenie”, 30.11.2025 </a><a href="https://pozalinia.pl/post/21-zamkniete-dlugi-tekst/" style="font-size: 1rem; text-align: left">ZAMKNIĘTE</a></div><a href="https://pozalinia.pl/post/slady/" id="gonext" style="text-decoration: none">▷</a></nav></div></footer></article></main><footer class="footer"><div class="wrapper"><div class="footer__copyright"><p>@ 2025 POZa Linią</p></div><div class="footer__social"><a href="https://www.facebook.com/czasopismo.pozalinia/" aria-label="[MISSING TRANSLATION]"><svg><use xlink:href="https://pozalinia.pl/assets/svg/svg-map.svg#facebook"/></svg> </a><a href="https://www.instagram.com/pozalinia/" aria-label="[MISSING TRANSLATION]"><svg><use xlink:href="https://pozalinia.pl/assets/svg/svg-map.svg#instagram"/></svg> </a><a href="https://www.tiktok.com/@pozalinia" aria-label="[MISSING TRANSLATION]"><svg><use xlink:href="https://pozalinia.pl/assets/svg/svg-map.svg#tiktok"/></svg> </a><a href="https://www.youtube.com/@PozaLini%C4%85" aria-label="[MISSING TRANSLATION]"><svg><use xlink:href="https://pozalinia.pl/assets/svg/svg-map.svg#youtube"/></svg></a></div><button id="backToTop" class="footer__bttop" aria-label="[MISSING TRANSLATION]" title="[MISSING TRANSLATION]"><svg width="20" height="20"><use xlink:href="https://pozalinia.pl/assets/svg/svg-map.svg#toparrow"/></svg></button></div></footer><script defer="defer" src="https://pozalinia.pl/assets/js/scripts.min.js?v=700105c316933a8202041b6415abb233"></script><script>window.publiiThemeMenuConfig={mobileMenuMode:'sidebar',animationSpeed:300,submenuWidth: 'auto',doubleClickTime:500,mobileMenuExpandableSubmenus:true,relatedContainerForOverlayMenuSelector:'.top'};</script><script>var images = document.querySelectorAll('img[loading]');
        for (var i = 0; i < images.length; i++) {
            if (images[i].complete) {
                images[i].classList.add('is-loaded');
            } else {
                images[i].addEventListener('load', function () {
                    this.classList.add('is-loaded');
                }, false);
            }
        }</script></body></html><script>function toggleBio(btn) {
    // Znajdź opis wewnątrz tego samego rodzica
    var parent = btn.closest('div'); 
    var desc = parent.querySelector('.bio__desc');
    
    if (desc.style.display === "none") {
        desc.style.display = "block";
        btn.innerHTML = "&minus;";
    } else {
        desc.style.display = "none";
        btn.innerText = "+";
    }
}</script>