<!DOCTYPE html><html lang="pl"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>POZa Linią</title><meta name="description" content="Chronotopy i kartografie można negocjować, deformować czy projektować – literatura nie tylko wyobraża sobie światy, lecz także je organizuje. W zaprezentowanych tekstach czasoprzestrzenie porządkowane są na najróżniejsze sposoby, ale bardzo często definiują je gesty poetyckiego otwierania i zamykania pola: język opisuje różnorodne linie demarkacyjne, wypracowuje&hellip;"><meta name="generator" content="Publii Open-Source CMS for Static Site"><meta name="theme-color" content="#17181E" media="(prefers-color-scheme: dark)"><meta name="theme-color" content="#D73A42" media="(prefers-color-scheme: light)"><meta name="msapplication-navbutton-color" content="#D73A42"><meta name="apple-mobile-web-app-status-bar-style" content="#D73A42"><script type="text/javascript" async src="https://www.googletagmanager.com/gtag/js?id="></script><script type="text/javascript">window.dataLayer = window.dataLayer || [];
				  function gtag(){dataLayer.push(arguments);}
				  gtag('js', new Date());
				  gtag('config', '' );</script><link rel="canonical" href="https://pozalinia.github.io/strona-new/post/21-zamkniete-dlugi-tekst/"><link rel="alternate" type="application/atom+xml" href="https://pozalinia.github.io/strona-new/feed.xml" title="POZa Linią - RSS"><link rel="alternate" type="application/json" href="https://pozalinia.github.io/strona-new/feed.json" title="POZa Linią - JSON"><meta property="og:title" content="ZAMKNIĘTE"><meta property="og:image" content="https://pozalinia.github.io/strona-new/media/website/logo_light.png"><meta property="og:image:width" content="500"><meta property="og:image:height" content="500"><meta property="og:site_name" content="POZa Linią"><meta property="og:description" content="Chronotopy i kartografie można negocjować, deformować czy projektować – literatura nie tylko wyobraża sobie światy, lecz także je organizuje. W zaprezentowanych tekstach czasoprzestrzenie porządkowane są na najróżniejsze sposoby, ale bardzo często definiują je gesty poetyckiego otwierania i zamykania pola: język opisuje różnorodne linie demarkacyjne, wypracowuje&hellip;"><meta property="og:url" content="https://pozalinia.github.io/strona-new/post/21-zamkniete-dlugi-tekst/"><meta property="og:type" content="article"><link rel="shortcut icon" href="https://pozalinia.github.io/strona-new/media/website/favicon.ico" type="image/x-icon"><link rel="stylesheet" href="https://pozalinia.github.io/strona-new/assets/css/style.css?v=589028d2e262f82777d8b1daffbb6a35"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://pozalinia.github.io/strona-new/post/21-zamkniete-dlugi-tekst/"},"headline":"ZAMKNIĘTE","datePublished":"2025-11-26T17:45+01:00","dateModified":"2025-11-30T15:08+01:00","image":{"@type":"ImageObject","url":"https://pozalinia.github.io/strona-new/media/website/logo_light.png","height":500,"width":500},"description":"Chronotopy i kartografie można negocjować, deformować czy projektować – literatura nie tylko wyobraża sobie światy, lecz także je organizuje. W zaprezentowanych tekstach czasoprzestrzenie porządkowane są na najróżniejsze sposoby, ale bardzo często definiują je gesty poetyckiego otwierania i zamykania pola: język opisuje różnorodne linie demarkacyjne, wypracowuje&hellip;","author":{"@type":"Person","name":"Agnieszka Waligóra","url":"https://pozalinia.github.io/strona-new/post/authors/agnieszka-waligora/"},"publisher":{"@type":"Organization","name":"admin","logo":{"@type":"ImageObject","url":"https://pozalinia.github.io/strona-new/media/website/logo_light.png","height":500,"width":500}}}</script><noscript><style>img[loading] {
                    opacity: 1;
                }</style></noscript><style>.fi{fill:none;stroke-linecap:round;stroke-linejoin:round;vertical-align:middle}</style><style>.li{fill:none;stroke-linecap:round;stroke-linejoin:round;vertical-align:middle}</style><style>.ti{fill:none;stroke-linecap:round;stroke-linejoin:round;vertical-align:middle}</style></head><body class="post-template"><header class="top js-header"><a class="logo" href="https://pozalinia.github.io/strona-new/"><img src="https://pozalinia.github.io/strona-new/media/website/logo_light.png" alt="POZa Linią" width="500" height="500"></a><nav class="navbar js-navbar"><button class="navbar__toggle js-toggle" aria-label="[MISSING TRANSLATION]" aria-haspopup="true" aria-expanded="false"><span class="navbar__toggle-box"><span class="navbar__toggle-inner">[MISSING TRANSLATION]</span></span></button><ul class="navbar__menu"><li><a href="https://pozalinia.github.io/strona-new/" target="_self">Strona główna</a></li><li><a href="https://pozalinia.github.io/strona-new/o-nas-2/" target="_self">O nas</a></li><li><a href="https://pozalinia.github.io/strona-new/post/tags/wpolprace/" target="_self">Współprace</a></li><li><a href="https://pozalinia.github.io/strona-new/kontakt/" target="_self">Kontakt</a></li></ul></nav></header><main class="post"><article class="content"><div class="hero"><figure class="hero__image"><div class="hero__image-wrapper"><img src="https://pozalinia.github.io/strona-new/media/tags/4/3.-zamkniete.jpg" loading="eager" height="2114" width="4267" alt="Przestrzenie zamknięte"></div></figure><header class="hero__content hero__content--centered"><div class="wrapper"><h1 style="gap: 1rem"><a href="https://pozalinia.github.io/strona-new/post/matka-mojej-matki-byla-rysa-w-scianie/" id="goprev" style="text-decoration: none">◁</a> ZAMKNIĘTE <a href="https://pozalinia.github.io/strona-new/post/1/" id="gonext" style="text-decoration: none">▷</a></h1></div></header></div><div class="entry-wrapper content__entry"><p><span style="font-weight: 400;">Chronotopy i kartografie można negocjować, deformować czy projektować – literatura nie tylko wyobraża sobie światy, lecz także je organizuje. W zaprezentowanych tekstach czasoprzestrzenie porządkowane są na najróżniejsze sposoby, ale bardzo często definiują je gesty poetyckiego otwierania i zamykania pola: język opisuje różnorodne linie demarkacyjne, wypracowuje przestrzenie wolności w zastanych strukturach lub przeciwnie, pozwala zamieszkać w napiętej relacji pomiędzy ograniczeniem a swobodą. Weźmy najpierw na warsztat ruchy dośrodkowe: to, co napiera na podmioty, dyscyplinuje je czy umieszcza w pewnych (zwykle niewygodnych) trybach. Utwory zebrane w tym dziale bynajmniej nie modelują swoich miejsc i chwil w sposób jednolity – wybierają różne ramy i atrybuty, zawsze jednak skupiając się wokół pewnego punktu. </span></p><p><span style="font-weight: 400;">Bywa, że takim centrum jest domowe ognisko – rzadko jednak otulające ciepłem. Tak jest na przykład u Dominiki Filipowicz: wokół ognia zbieramy się akurat w ostatnim wierszu z cyklu (nie mając na dodatek pewności, czy starczy dla nas miejsca), ale zaczynamy z pewnością w pomieszczeniu, i to skrajnie ciasnym – „4 m² na jedno osadzone prosimy o więcej” i „jedna kreda może być dla dziesięciu osób”, a choć „piknik jest przedni”, to „mieszkańcy: pluskwy”. Forma tekstu zostaje, jakby w próbie rozbudowania małego metrażu, rozbita na dwie niejednolite kolumny, z których prawa pozwala nam na moment oddechu. Przestrzeń to jednak tylko pozornie otwarta, bo wiedziona imperatywem „wyznaczania” (przestrzeni, celu?), a spuentowana przekornym „festuj”. Ucieczki z tego przybytku (więzienia, terrarium, szkoły, mikrokawalerki?) nie ma. W drugim utworze autorki wskakujemy zaś prosto do szpitalnej sali, z podobnie ograniczającą wizją – łóżko to pacjent, „pacjent to łóżko”. Chory ma przy tym do dyspozycji jedynie dziwnie pokawałkowane ciało, nie wiadomo zresztą, czy swoje – wszak „suchymi dłońmi trzymał palce”. </span></p><p><span style="font-weight: 400;">Podobną dośrodkową (i ośrodkową) funkcję ciało ma w wierszach Lidii Karbowskiej, gdzie rozrysowana zostaje relacja pomiędzy mięsem zwierząt („przemoc pakowana w ładne / obrazki”) a ciałami kobiet („ciało układa się miękko jak mięsko”; „masz przed sobą ciało ciałko wagineczka”). Podmiotka wiersza pragnie się wyrwać mizoginicznym narracjom, powracając jednak prosto do przestrzeni somy jako gwarancji istnienia i zarazem podstawy oporu („wyrywa się we mnie coś jednak rysuję / na tym swoim ciałku podział mięsa krwi”). W drugim wierszu także zapyta o ciało, tym razem to należące do martwego Boga. </span></p><p><span style="font-weight: 400;">Wątek mortualny podejmie również Weronika Stępkowska w </span><i><span style="font-weight: 400;">wierszu młodopolskim</span></i><span style="font-weight: 400;">, który zbudowany jest na klasycznych wzorcach metrycznych, z rymami męskimi (krótkimi i jednakowo brzmiącymi). Zabieg Stępkowskiej, jawnie stylizacyjny, rozbija własną koturnowość niespodziewanym pomieszaniem rejestrów: zrazu pompatyczne i wytarte porównania stają się coraz bardziej zapętloną brzmieniowo wyliczanką, która ze sztafażu historycznego sięga po ten absolutnie współczesny: „moje ciało – sen, moje ciało – ćma, / którą kocha tlen zażegać raz-drwa” i dalej: „moje ciało – drwi, moje ciało – drga”, a w końcu „moje ciało – </span><i><span style="font-weight: 400;">hajp</span></i><span style="font-weight: 400;">, moje ciało – kres / moje ciało – (sk)raj – tego, który jest – ”. W podobnym tonie utrzymany jest zresztą pierwszy wiersz autorki, z klasycznie lirycznym początkiem („bo nie ma w nas krwi wcale poza tą przenośną / gdy dotykamy (s)trupów zdejmujemy żal”) ale znacznie bardziej odjechaną końcówką: „owijając weń wrapy przygryzając mocno / każdą przednią spół-głoskę każde pay i pal”. Tu warto byłoby swoją drogą podnieść kwestię zmonetaryzowania emocji i atrofii relacji społecznych (afektywna bankowość?).</span></p><p><span style="font-weight: 400;">W przestrzeni psychosomatycznych ograniczeń porusza się także proza poetycka Zuzanny Suligi </span><i><span style="font-weight: 400;">dla mojej pani doktor</span></i><span style="font-weight: 400;">, gdzie strumień świadomości przepływający od modnych technik relaksacji i trenowania umysłu aż do podszywających je form opresji społecznej, oddaje zamknięcie we własnym „ja”. Tekst kierowany jest, jak sugeruje tytuł, do psychoterapeutki, z której figurą wchodzi się tu w cokolwiek pokręconą relację; powtarzane „hej kiciusiu” z czasem zaczyna obejmować domyślny podmiot erotycznej fascynacji i/lub opresji: „kiciusiu pozwól się oczarować moją transgresywną gadką kiciusiu tylko nie wchodź w stan fight or flight kiciusiu nie bój się jak wkładam ci ręce w majtki”. </span></p><p><span style="font-weight: 400;">Przemocowość sytuacji, w których zanurzone są postacie z omówionych tekstów, staje się w tym momencie symptomatyczna – w innych zebranych tu utworach zamienia się ona w abiektalność, zaczyna łączyć z miejscami wzbudzającymi odrazę. W </span><i><span style="font-weight: 400;">Kilowatogodzinach </span></i><span style="font-weight: 400;">Marii Krzywdy przenosimy się do mieszkania starej kobiety, gdzie wprawdzie „wiecznie pali się światło”, ale „rachunki za prąd rosną”, a „ona maleje”. Inicjalne współczucie dla postaci staruszki sportretowanej w tym opowiadaniu z czasem zamienia się w niechęć: bohaterka ujawnia brak „prawego górnego siekacza”, brzydotę zewnętrzną i wewnętrzną, a nieustanna jasność pomieszczenia przestaje być kojąca, staje się symptomem marnotrawstwa i przykrego charakteru (kim jest bohaterka? Babką? Matką? Wszak na końcu za matką się tęskni). Choć Krzywda akcentuje ruch – jej bohaterka wiecznie się krząta (a „ruch, jak światło, odżegnuje zło, nie zostawia miejsca na czułość i słabość, słaboczułość i czułosłabość”) – jest on skupiony wokół własnej osi, wirujący, zamknięty, odtrącający próby bliskości. Z mieszkania można wyjść, ale pozostanie ono klatką. </span></p><p><span style="font-weight: 400;">Równie odrzucający jest portret Luśki z opowiadania Agnieszki Kuny </span><i><span style="font-weight: 400;">Ślady</span></i><span style="font-weight: 400;">: całość dzieje się przy cmentarzu, blisko śmietnika, w otoczeniu „zafajdanych ptaszysk”, a sama bohaterka – z grzybicą pod paznokciami, w poplamionych ubraniach, mieszkająca w legowisku ze starych szmat i desek – także przypomina opisem zwierzę: czujne, polujące, przestraszone. Abiektalność działa tu jednak w drugą stronę – jak u Krzywdy od współczucia skierowaliśmy się do niechęci, tak u Kuny pokonujemy dokładnie odwrotną drogę: Luśka zgubiła dom, zatraciła mieszczańsko pojmowane człowieczeństwo oraz wylądowała na marginesie społeczeństwa, lecz zachowała żywość umysłu. Cóż z tego, skoro zamknięta jest w swej bezdomności, uwięziona w zagubieniu, a jej horyzont ogranicza położony nieopodal nasyp?</span></p><p><span style="font-weight: 400;">Odruch odrzucania, wyrzucania i ucieczki pojawia się także u Pauliny Gałaszek – sama egzystencja, „obecność”, jest tu „irytująca”, próbujemy więc tytułowej gry w chowanego, ucieczki od kogoś (od czegoś?), ale zawsze do tego wracamy – lub to wraca do nas: „rozkazuję ci się wynieść / na najbardziej odległy śmietnik / lecz ty nigdy nie odchodzisz”. Ostatecznie bowiem przestrzenią zamknięcia podmiotki jest ona sama i jej nieposłuszne ciało: „śpisz / w drżeniu moich mięśni / brzmisz w echu moich stóp / przeglądasz się / w napuchniętym lustrzanym odbiciu”, a jednocześnie to ciało wie „lepiej ode mnie // że nie byłoby wtedy / stóp, płaczu, lustra // ani nawet mięśni”. Znów skupiamy się więc wokół somy, naszego podstawowego medium w czasoprzestrzeniach.</span></p><p><span style="font-weight: 400;">Zgoła metafizyczną ramę nadaje całemu działowi Rafał Gawin: w swoim lapidarnym tryptyku najpierw obrazuje zamknięcie w narracji patriotyczno-narodowościowej (Polska to „ciągle o czymś innym / tymi samymi słowami”), potem ograniczenie przez czas, który nigdy nie płynie do tyłu, a zarazem jakoś nas omija („Leżę pod mostem / rzeka przepłynęła”), aż do słodko-gorzkiej celebracji kolejnych rocznic: „Pierwsze numery / bolą nas najbardziej, // dlatego ciągle dzwonimy”. Bohaterowie i bohaterki tekstów zebranych w tym bloku wiecznie dobijają się o wolność – ich kondycję nieuchronnie wyznacza jednak ograniczenie.</span></p><h4 class="align-center">poznawcze domknięcia i zamknięcia</h4><p>Linie prowadzące do wewnątrz sięgają wielu warstw – dla każdego z poszczególnych twórców w tym zbiorze interesujące okazują się inne głębokości i płaszczyzny odkrywane w wyniku ruchu ograniczania. Paulina Gałaszek zamyka się w sobie, we własnej swoistości i świadomości wsobności, zawiera ją jej własny umysł. Natomiast Zuzannę Suligę w pozornym otwieraniu się zamyka siła zewnętrzna – przemocy, znajdywanej w cielesnej bliskości i równie bliskiego, równie opresyjnego dyskursu terapeutycznego. Inaczej walczy Lidia Karbowska, uwięziona nie tylko w ciele, kobiecości, ale też we wszystkim co z nimi związane i im przeciwstawiane. Weronika Stępkowska w rozpatrywaniu somatyczności bawi się archaizacją połączoną ze współczesnym leksykonem i dzięki temu udaje jej się umiejętnym skakaniem między konwencjami uchwycić szereg paląco aktualnych fenomenów. Oddalając się od zamknięcia we własnej psychofizyczności i podmiotowości można dostrzec inny poziom egzystencjalnego ograniczenia – u Marii Krzywdy i Agnieszki  Kuny jest nim relacja, czasoprzestrzeń współtworzona, równie realna w teraźniejszości co w przeszłości. Wiąże się zawsze ze schematami poznawczymi zawieszonymi w detalach, konkretnych miejscach. Wie o tym Dominika Filipowicz, uwiązująca podmiot jego doświadczeniem, a zwłaszcza określającą go przestrzenią, którą jest u niej szpitalne łóżko. W zupełnie inny, nieco bardziej abstrakcyjny sposób świat poetycki dookreśla Rafał Gawin – w jego poezji wieloznaczność i szerokość pojęć kreśli konkretne, zawarte w puentach narracje. Teksty tego działu precyzują, skupiają podmioty chwytające się prób wyzwolenia, uzewnętrzenia, które jednak tłamszą na powrót w rozpatrywanych narracjach.</p><p><span style="font-weight: 400;"> </span></p></div><footer class="content__footer"><div class="entry-wrapper"><div class="content__bio bio"><div><h3 class="h4 bio__name"><a href="https://pozalinia.github.io/strona-new/post/authors/agnieszka-waligora/" rel="author">Agnieszka Waligóra</a></h3><div class="bio__desc"><p>literaturoznawczyni, krytyczka literacka i tłumaczka. Zajmuje się głównie polską poezją najnowszą w kontekstach teoretycznych, filozoficznych i politycznych. Autorka książki „Nowy autotematyzm? Metarefleksja w poezji polskiej po 1989 roku”.</p></div></div></div></div><nav class="bottom" style="display: flex; justify-content: space-around; align-items:center; margin-bottom: 1rem; font-size: 2rem; margin-top: 2rem"><a href="https://pozalinia.github.io/strona-new/post/matka-mojej-matki-byla-rysa-w-scianie/" id="goprev" style="text-decoration: none">◁</a><div style="display: flex; margin: 0; gap: 2rem"><a href="https://pozalinia.github.io/strona-new/post/wydanie-3/" style="font-size: 1rem; text-align: right">Wydanie 2 „Czasoprzestrzenie”, 30.11.2025</a></div><a href="https://pozalinia.github.io/strona-new/post/1/" id="gonext" style="text-decoration: none">▷</a></nav></footer></article></main><footer class="footer"><div class="wrapper"><div class="footer__copyright"><p>@ 2025 POZa Linią</p></div><div class="footer__social"><a href="https://www.facebook.com/czasopismo.pozalinia/" aria-label="[MISSING TRANSLATION]"><svg><use xlink:href="https://pozalinia.github.io/strona-new/assets/svg/svg-map.svg#facebook"/></svg> </a><a href="https://www.instagram.com/pozalinia/" aria-label="[MISSING TRANSLATION]"><svg><use xlink:href="https://pozalinia.github.io/strona-new/assets/svg/svg-map.svg#instagram"/></svg> </a><a href="https://www.tiktok.com/@pozalinia" aria-label="[MISSING TRANSLATION]"><svg><use xlink:href="https://pozalinia.github.io/strona-new/assets/svg/svg-map.svg#tiktok"/></svg> </a><a href="https://www.youtube.com/@PozaLini%C4%85" aria-label="[MISSING TRANSLATION]"><svg><use xlink:href="https://pozalinia.github.io/strona-new/assets/svg/svg-map.svg#youtube"/></svg></a></div><button id="backToTop" class="footer__bttop" aria-label="[MISSING TRANSLATION]" title="[MISSING TRANSLATION]"><svg width="20" height="20"><use xlink:href="https://pozalinia.github.io/strona-new/assets/svg/svg-map.svg#toparrow"/></svg></button></div></footer><script defer="defer" src="https://pozalinia.github.io/strona-new/assets/js/scripts.min.js?v=700105c316933a8202041b6415abb233"></script><script>window.publiiThemeMenuConfig={mobileMenuMode:'sidebar',animationSpeed:300,submenuWidth: 'auto',doubleClickTime:500,mobileMenuExpandableSubmenus:true,relatedContainerForOverlayMenuSelector:'.top'};</script><script>var images = document.querySelectorAll('img[loading]');
        for (var i = 0; i < images.length; i++) {
            if (images[i].complete) {
                images[i].classList.add('is-loaded');
            } else {
                images[i].addEventListener('load', function () {
                    this.classList.add('is-loaded');
                }, false);
            }
        }</script></body></html>