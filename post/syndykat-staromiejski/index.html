<!DOCTYPE html><html lang="pl"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>POZa Linią</title><meta name="description" content="O Grupie Literackiej „Syndykat Staromiejski” Pomysł działania w Grupie powstał po analizie rynku wydawniczego. Najpierw sprawdziliśmy, które wydawnictwa są zainteresowane opublikowaniem książki osoby, która wcześniej nie współpracowała z wydawnictwem. Z tej analizy wynikało, że jeżeli sam wyłożę pieniądze na wydanie książki, to wydawnictwo wydrukuje nieokreśloną&hellip;"><meta name="generator" content="Publii Open-Source CMS for Static Site"><meta name="theme-color" content="#17181E" media="(prefers-color-scheme: dark)"><meta name="theme-color" content="#D73A42" media="(prefers-color-scheme: light)"><meta name="msapplication-navbutton-color" content="#D73A42"><meta name="apple-mobile-web-app-status-bar-style" content="#D73A42"><script type="text/javascript" async src="https://www.googletagmanager.com/gtag/js?id="></script><script type="text/javascript">window.dataLayer = window.dataLayer || [];
				  function gtag(){dataLayer.push(arguments);}
				  gtag('js', new Date());
				  gtag('config', '' );</script><link rel="canonical" href="https://pozalinia.github.io/strona-new/post/syndykat-staromiejski/"><link rel="alternate" type="application/atom+xml" href="https://pozalinia.github.io/strona-new/feed.xml" title="POZa Linią - RSS"><link rel="alternate" type="application/json" href="https://pozalinia.github.io/strona-new/feed.json" title="POZa Linią - JSON"><meta property="og:title" content="Syndykat Staromiejski"><meta property="og:image" content="https://pozalinia.github.io/strona-new/media/posts/140/Syndykat-Staromiejski-logo.jpg"><meta property="og:image:width" content="2048"><meta property="og:image:height" content="1536"><meta property="og:site_name" content="POZa Linią"><meta property="og:description" content="O Grupie Literackiej „Syndykat Staromiejski” Pomysł działania w Grupie powstał po analizie rynku wydawniczego. Najpierw sprawdziliśmy, które wydawnictwa są zainteresowane opublikowaniem książki osoby, która wcześniej nie współpracowała z wydawnictwem. Z tej analizy wynikało, że jeżeli sam wyłożę pieniądze na wydanie książki, to wydawnictwo wydrukuje nieokreśloną&hellip;"><meta property="og:url" content="https://pozalinia.github.io/strona-new/post/syndykat-staromiejski/"><meta property="og:type" content="article"><link rel="shortcut icon" href="https://pozalinia.github.io/strona-new/media/website/favicon.ico" type="image/x-icon"><link rel="stylesheet" href="https://pozalinia.github.io/strona-new/assets/css/style.css?v=589028d2e262f82777d8b1daffbb6a35"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://pozalinia.github.io/strona-new/post/syndykat-staromiejski/"},"headline":"Syndykat Staromiejski","datePublished":"2025-11-29T01:36+01:00","dateModified":"2025-11-30T15:15+01:00","image":{"@type":"ImageObject","url":"https://pozalinia.github.io/strona-new/media/posts/140/Syndykat-Staromiejski-logo.jpg","height":1536,"width":2048},"description":"O Grupie Literackiej „Syndykat Staromiejski” Pomysł działania w Grupie powstał po analizie rynku wydawniczego. Najpierw sprawdziliśmy, które wydawnictwa są zainteresowane opublikowaniem książki osoby, która wcześniej nie współpracowała z wydawnictwem. Z tej analizy wynikało, że jeżeli sam wyłożę pieniądze na wydanie książki, to wydawnictwo wydrukuje nieokreśloną&hellip;","author":{"@type":"Person","name":"Redakcja","url":"https://pozalinia.github.io/strona-new/post/authors/redakcja/"},"publisher":{"@type":"Organization","name":"admin","logo":{"@type":"ImageObject","url":"https://pozalinia.github.io/strona-new/media/website/logo_light.png","height":500,"width":500}}}</script><noscript><style>img[loading] {
                    opacity: 1;
                }</style></noscript><style>.fi{fill:none;stroke-linecap:round;stroke-linejoin:round;vertical-align:middle}</style><style>.li{fill:none;stroke-linecap:round;stroke-linejoin:round;vertical-align:middle}</style><style>.ti{fill:none;stroke-linecap:round;stroke-linejoin:round;vertical-align:middle}</style></head><body class="post-template"><header class="top js-header"><a class="logo" href="https://pozalinia.github.io/strona-new/"><img src="https://pozalinia.github.io/strona-new/media/website/logo_light.png" alt="POZa Linią" width="500" height="500"></a><nav class="navbar js-navbar"><button class="navbar__toggle js-toggle" aria-label="[MISSING TRANSLATION]" aria-haspopup="true" aria-expanded="false"><span class="navbar__toggle-box"><span class="navbar__toggle-inner">[MISSING TRANSLATION]</span></span></button><ul class="navbar__menu"><li><a href="https://pozalinia.github.io/strona-new/" target="_self">Strona główna</a></li><li><a href="https://pozalinia.github.io/strona-new/o-nas-2/" target="_self">O nas</a></li><li><a href="https://pozalinia.github.io/strona-new/post/tags/wpolprace/" target="_self">Współprace</a></li><li><a href="https://pozalinia.github.io/strona-new/kontakt/" target="_self">Kontakt</a></li></ul></nav></header><main class="post"><article class="content"><div class="hero"><header class="hero__content hero__content--centered"><div class="wrapper"><h1>Syndykat Staromiejski</h1></div></header><figure class="hero__image"><div class="hero__image-wrapper"><img src="https://pozalinia.github.io/strona-new/media/posts/140/Syndykat-Staromiejski-logo.jpg" srcset="https://pozalinia.github.io/strona-new/media/posts/140/responsive/Syndykat-Staromiejski-logo-xs.webp 640w, https://pozalinia.github.io/strona-new/media/posts/140/responsive/Syndykat-Staromiejski-logo-sm.webp 768w, https://pozalinia.github.io/strona-new/media/posts/140/responsive/Syndykat-Staromiejski-logo-md.webp 1024w, https://pozalinia.github.io/strona-new/media/posts/140/responsive/Syndykat-Staromiejski-logo-lg.webp 1366w, https://pozalinia.github.io/strona-new/media/posts/140/responsive/Syndykat-Staromiejski-logo-xl.webp 1600w, https://pozalinia.github.io/strona-new/media/posts/140/responsive/Syndykat-Staromiejski-logo-2xl.webp 1920w" sizes="88vw" loading="eager" height="1536" width="2048" alt=""></div></figure></div><div class="entry-wrapper content__entry"><p><span style="font-weight: 400;">O Grupie Literackiej „Syndykat Staromiejski”</span></p><p> </p><p><span style="font-weight: 400;">Pomysł działania w Grupie powstał po analizie rynku wydawniczego. Najpierw sprawdziliśmy, które wydawnictwa są zainteresowane opublikowaniem książki osoby, która wcześniej nie współpracowała z wydawnictwem. Z tej analizy wynikało, że jeżeli sam wyłożę pieniądze na wydanie książki, to wydawnictwo wydrukuje nieokreśloną (nie do sprawdzenia) liczbę egzemplarzy, następnie do 45% środków zapłaconych przez czytelników przekaże monopolistom na rynku księgarskim, do 55% weźmie dla siebie (bo za koszty bezpośrednie zapłaciłem przecież już ja sam) a dla mnie zostanie max. 5%, płatne najwcześniej za rok. Przy czym nie mam żadnego wglądu w to, ile egzemplarzy naprawdę wydrukowano i sprzedano. Z licznych rozmów z zielonogórskimi (i nie tylko) pisarzami wynikało, że kłopotów, także innych, przy wydaniu książki jest mnóstwo.</span></p><p><span style="font-weight: 400;">Grupa literacka „Syndykat Staromiejski” jest grupą sytuacyjną – podobnie jak „Skamander”. Jej zadanie polega na wspieraniu pisarzy przy wydawaniu i sprzedaży książek. Organizuje wydarzenia autorskie i edukacyjne. Jest forum dyskusyjnym i obserwacyjnym. Integruje lokalne środowisko literackie i zapewnia rozrywkę (samym pisarzom). Jest ogniwem łączącym pisarzy z czytelnikami, władzami i sponsorami.</span></p><p><span style="font-weight: 400;">Jako Grupa, działająca przede wszystkim na terenie Zielonej Góry, chcemy omawiać nowe trendy w literaturze, dyskutować o nich, uczyć się od innych. Aktualnie skupiliśmy się na opowiadaniach, współczesnych, społecznie zaangażowanych. Dzięki sponsorom i dotacjom rozpoczęliśmy w 2025 serię antologii opowiadań, którą będziemy kontynuować w kolejnych latach. Jeździmy z nimi po miejscowościach, spotykamy się w liceach i bibliotekach powiatowych. Ciekawią nas powiązania fantasy i s-f z innymi gatunkami, widzimy w tych powiązaniach szanse rozwoju literatury fantastycznej. Na przykład styk s-f i thrillera albo realizmu magicznego, miejsce współczesnej baśni.</span></p><p><span style="font-weight: 400;">Tworzymy także utwory poetyckie. Dostrzegamy przy tym ograniczone zainteresowanie czytelnicze powstającymi obecnie wierszami. Szukamy dróg i sposobów na zmianę tej sytuacji tak, aby w księgarniach tomiki sprzedawały się tak jak powieści, a na spotkaniach było dużo słuchaczy (nie tylko znajomi i rodzina). Czy wystarczą tu pomysły organizacyjne, czy też trzeba zastanowić się nad tematami i formą współczesnej wypowiedzi poetyckiej?</span></p><p><span style="font-weight: 400;">Dlaczego w księgarniach jest tak mało antologii i zbiorów opowiadań? Dlaczego wszyscy „rzucają się” tylko na powieści? Dlaczego na spotkaniach w bibliotekach są praktycznie tylko osoby starsze o małych możliwościach nabywczych (książek) ? Jaka jest rola lokalnego pisarza – amatora w życiu jego miejscowości (szczególnie na poziomie gminy, powiatu)? Czy inspirowanie się problemami społecznymi ma sens? </span></p><p><span style="font-weight: 400;">Chcemy aby Fundacje bardziej dostrzegały twórczość literacką. Aby w budżecie MKiDN dla twórców i instytucji kultury nie pomijano literatury (na rok 2026 dla literatury przeznaczono tylko 1 (słownie: jeden) procent wszystkich środków!).</span></p><p><span style="font-weight: 400;">Kupując nasze książki, omijasz, Czytelniku, pośredników i monopolistów, nadajesz sens pracy pisarza. Ułatwiasz pisarzom związanym z „Syndykatem” ich artystyczny rozwój i zaistnienie na rynku wydawniczym. Przyczyniasz się do tego, że efekty talentów literackich trafiają pod strzechy, do bibliotek, do serc i umysłów polskich miłośników literatury. Sam z tego korzystasz, wspierasz powstanie kolejnych książek, organizację kolejnych spotkań i biesiad literackich.</span></p><p> </p><p><span style="font-weight: 400;">Mieczysław Boniszewski</span></p><p><span style="font-weight: 400;">Grupa literacka „Syndykat Staromiejski”</span></p><p><a href="https://www.facebook.com/profile.php?id=61578705045046"><span style="font-weight: 400;">https://www.facebook.com/profile.php?id=61578705045046</span></a></p><p><span style="font-weight: 400;">syndykat@autograf.pl</span></p></div></article></main><footer class="footer"><div class="wrapper"><div class="footer__copyright"><p>@ 2025 POZa Linią</p></div><div class="footer__social"><a href="https://www.facebook.com/czasopismo.pozalinia/" aria-label="[MISSING TRANSLATION]"><svg><use xlink:href="https://pozalinia.github.io/strona-new/assets/svg/svg-map.svg#facebook"/></svg> </a><a href="https://www.instagram.com/pozalinia/" aria-label="[MISSING TRANSLATION]"><svg><use xlink:href="https://pozalinia.github.io/strona-new/assets/svg/svg-map.svg#instagram"/></svg> </a><a href="https://www.tiktok.com/@pozalinia" aria-label="[MISSING TRANSLATION]"><svg><use xlink:href="https://pozalinia.github.io/strona-new/assets/svg/svg-map.svg#tiktok"/></svg> </a><a href="https://www.youtube.com/@PozaLini%C4%85" aria-label="[MISSING TRANSLATION]"><svg><use xlink:href="https://pozalinia.github.io/strona-new/assets/svg/svg-map.svg#youtube"/></svg></a></div><button id="backToTop" class="footer__bttop" aria-label="[MISSING TRANSLATION]" title="[MISSING TRANSLATION]"><svg width="20" height="20"><use xlink:href="https://pozalinia.github.io/strona-new/assets/svg/svg-map.svg#toparrow"/></svg></button></div></footer><script defer="defer" src="https://pozalinia.github.io/strona-new/assets/js/scripts.min.js?v=700105c316933a8202041b6415abb233"></script><script>window.publiiThemeMenuConfig={mobileMenuMode:'sidebar',animationSpeed:300,submenuWidth: 'auto',doubleClickTime:500,mobileMenuExpandableSubmenus:true,relatedContainerForOverlayMenuSelector:'.top'};</script><script>var images = document.querySelectorAll('img[loading]');
        for (var i = 0; i < images.length; i++) {
            if (images[i].complete) {
                images[i].classList.add('is-loaded');
            } else {
                images[i].addEventListener('load', function () {
                    this.classList.add('is-loaded');
                }, false);
            }
        }</script></body></html>